# **Oppgave text:**
**Utfordringen er beskrevet av en tenkt storby som har en Smart City-filosofi:**

- Bystyret har en ambisjon om at det fra nyttår 2025 ikke skal kjøre en eneste bil som ikke er full-elektrisk innenfor Ytre Ringvei.
- Innbyggere som bor innenfor Ytre Ringvei får heller ikke ha parkert biler som ikke er full-elektriske innenfor Ytre Ringvei.
- Ytre Ringvei dekker 80% av innbyggertallet i bykommunen.
- For å oppfylle denne ambisjonen må kraftforsyningen bygges ut i betydelig grad, noe som tar tid, men bystyret har ikke tid til å vente på det. Klimaproblemene må løses her og nå.
- For å kunne dekke bilparkens behov for ladekraft i en overgangsfase mens man bygger ut kraftforsyningen i stort tempo, ønsker bystyret å fokusere på bl.a. kjøremønsteret til bileierne, men de ønsker også andre løsninger velkommen. Løsninger som har med privatbilisme eller kollektivtransport å gjøre. Dersom det lar seg gjøre å utvikle også andre produkter eller løsninger som reduserer ladebehovet, så kan utbyggingstakten og -ambisjonen dempes noe.
- Altså tiltak som kan redusere presset på lade-infrastrukturen reduseres. Hvordan kan dette i så fall foregå? Her er det full kreativ og innovativ frihet.

** Løsningsrammen for prosjektet er delvis drevet av byens vedtatte Smart City-prosjekt (her vil det ligge ved et bystyrevedtak som forklarer nærmere hva byen anser som aktuelle smart city målsettinger og teknologiske løsninger, pluss etiske grenseoppganger som man må forholde seg til). Det hele koker ned til følgende punkter: **

- Utfordringen skal i størst mulig grad løses teknologisk, men løsningene kan også inneholde enkelte tvangsmidler som f.eks. dyrere strøm ved lading av biler som har logget et uhensiktsmessig kjøremønster
- Bystyret ønsker en oversikt over den totale bilparkens kjøremønster til enhver tid
- Bilparkens eiere skal gjøres oppmerksomme på hva et energiøkonomisk kjøremønster er, og ha en mulighet til å lære av sine egne feil og dårlige vaner
- Bystyret ønsker velkommen private aktørers bidrag til mulige produkter, løsninger og Smart City-systemer som kan bidra til å avlaste kraftforsyningen mens utbyggingen pågår, men naturlig nok også etter ferdig utbygd nett.
- Prosjektet må ta utgangspunkt i at det skal dokumenteres flere prototyper. Det skal presenteres en fungerende prototype, designet etter designtenknings-prinsippene som ble presentert mandag 12.02 (se også denne linken: https://www.bouvet.no/bouvet-deler   /hva-er-egentlig-design-thinking).
- Leveransen til slutt skal også inneholde en beskrivelse av hvem som er bruker, en tydelig problemstilling man har jobbet ut i fra, og hvordan man har benyttet resultater fra brukertesting til å iterere frem en bedre prototype.
- I tillegg skal det leveres et større refleksjonsnotat som omhandler alle de bærekraftrelaterte sidene ved denne utfordringen og løsningsmulighetene prosjektgruppen ser.
- Refleksjonsnotatet teller 25% av sluttkarakteren, prototypeprosjektet teller 75%.
